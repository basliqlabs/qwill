---
title: 'داستان QUIC'
description: 'پروتکل QUIC چیه و چه ربطی به HTTP/3 داره؟'
publishDate: '27 Aug 2025'
updatedDate: null
coverImage: null
series: null
category: 'network'
collections: ['network', 'protocols', 'web', 'google']
authors: ['atareversei']
draft: false
outdated: false
external: false
fire: false
ambientColor: 'purple'
---

## شروع داستان

گوگل حدود ۱۵ سال پیش متوجه یه مشکل پرفورمنسی توی سرویسای سرچ و یوتیوبش می‌شه و اونم این بوده که TCP با اینکه استاندارد جهانی وب هست ولی پاسخگوی نیازهای گوگل نیست که منجر به توسعه‌ی پروتکل QUIC میشه.

پروتکل QUIC روی لایه UDP توسعه داده شده برای همین مزایای این لایه رو با خودش داره ولی باید برای معایبش خودش چاره‌اندیشی بکنه. لایه زیرین یا همون UDP خیلی سریعه ولی هیچ ضمانتی بابت تحویل و تکرار ارسال بسته‌های گم شده نمی‌ده. خود QUIC باید اینارو پیاده‌سازی کنه و چون این پروتکل تو لایه اپلیکیشنه و توی سیستم عامل نهفته نشده، خیلی دست رو باز میذاره.

برای مثال پروتکل QUIC چند تا استریم برای دریافت اطلاعات داره برخلاف TCP که فقط یه صف دریافت داره و اگه بسته‌ای اون وسط گیر کنه و دست سرور نرسه، نمیشه دیتاهای بعدتر از اون رو پردازش کرد و عملا اون کانکشن فریز می‌شه ولی تو QUIC چون چند صف این شکلی هست، این اتفاق باعث توقف پردازش نمی‌شه.

پروتکل TCP خودش ۳ مرحله رفت و برگشت داره و از لایه TLS هم جداست که اونم ۴ مرحله به مراحل اضافه می‌کنه. یعنی اگه سرور مقصد اونور دنیا باشه، مرورگر یا برنامه من باید یه بار بفرسته اونور دنیا (۱) یه بار داده رو بگیره از اونور دنیا (۲) و تا ۷ بار این مذاکرات ادامه پیدا می‌کنه. در حالی که QUIC این دو تا رو با هم اقدام کرده و به ۳ مرحله تبدیل شده.

کلی جزئیات ریز هوشمندانه هم داره مثل استفاده از شناسه مخصوص خود ارتباط به جای IP و PORT برای آدرس‌دهی (باعث می‌شه وای‌فای رو خاموش کردی با بسته ادامه دادی، همون ارتباط سر جاش بمونه چون به IP و PORT وابسته نیست). یا استفاده از کانکشن‌های قبلی که رفت و برگشت رو به صفر می‌رسونه.

گوگل این پروتکل رو طی چندین سال و با بودجه‌ی چندین میلیارد دلاری توسعه می‌ده و توی گوگل کروم (سمت کلاینت) و سرورهای یوتیوب و گوگل سرچ (سمت سرور) این رو پیاده‌سازی می‌کنه و شاهد افزایش پرفورمنس قابل توجهی می‌شه. البته بعدها این پروتکل رو اوپن سورس می‌کنه که تبدیل به استاندارد بشه.

و همچنین لید قضیه دست گوگل میفته و HTTP/3 رو هم اجبار می‌کنه که روی QUIC پیاده‌سازی بشه و الان حدود ۲۵ درصد ترافیک اینترنت با این پروتکل منتقل می‌شه.

گوگل به قدری بزرگ و باعظمته که زودتر از همه به مشکلات مقیاس خیلی بزرگ می‌رسه و خودش مجبوره برای خودش راه حل ایجاد کنه که سال‌ها بعد به استاندارد تبدیل می‌شن.
